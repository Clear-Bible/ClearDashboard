\id PRO

\c 9
\v 1 Sèen wuraa ɗik lu fɨra, kɨ wuraa le ndwet mo nni povul. 
\v 2 Wuraa fet long fɨra, kɨ wura kɨ̀ ryeep am anab (filip) fɨra kɨ lee nshitaa mo, ɗang wuraa tap ɗak tebul fɨra. 
\v 3 Wuraa lop jiraap fɨra mo so mpɨrep koo weye, kɨ wura nkaa pɨreppee a ɗeng pee ɗiiwurang met jir mo ɗi mbɨrni ni nee, 
\v 4 <<Yit ku koo weye ɗi ba wuri man membii kas ji ɗel mpesi.>> Wura sat mmwen mo nee, 
\v 5 <<Wu jì wu se mbiise ɗi wan cet, kɨ wu shwaa am anab (filip) ɗi wan ryeep. 
\v 6 A yit ar kɨ̀ mwen mo ɗi ɓe a nkat seen; a mwaan nkaa ar mu man. 
\v 7 <<Ngo ɗi gwak ngu ɓakpee kɨ ɗang a fulup, ngo ɗi gwak ngo ɗinkan nkat a fulup. 
\v 8 Taji a gwak ngu ɓakpee kas, wurin nkukwar wagha; kat a gwak ngo ɗiiseen ɓe wuri nwal nwagha. 
\v 9 A kám mbii ngo ɗiiseen ɓe wurin nsɨghɨt sɨseen ɗɨɗang; a cìn kám ngo ɗindɨre ɓe wuri nlap le ɗikɨ nkaa man fɨri. 
\v 10 <<Kɨɨr kɨ̀ Yaawe a shee kɨ̀ sèen, man Naan ɗi wuri a Ɗiiɓang a manshii kɨ̀ mbii mo. 
\v 11 Sèen nle ku a teer vul ɗi nyil ni, kɨ ɓit mu seen fwagha mon mɓul. 
\v 12 Katɗang a sèen ɓe seen fwagha nin nkwat wagha; katɗang wagha a ngu ɓakpee ɓe a waghan nshwaa jeel mmɨsak.>> 
\v 13 Mat ɗi sum fɨra a Mwen si wura gyar katpo, kɨ ba wuraa ɗyen kas, ɗang ba wura kɨ mee man kas. 
\v 14 Wuraa mang mbiitong put tong ɗi mpolu fɨra. Wuraa tong si nkaa pee ɗi ni wurang met jir ɗi mbɨrni ni, 
\v 15 Wura nkaa pɨrep nyem ɗi mo a ar ɗel ar mo, ɗi pan furu mo a nkaa mbii ɗi mo le a kyeen furu mo. 
\v 16 Wura nee, <<Wun nyem ɗi ba wu seen kas, wu jì wu ɗel mpesi!>> Wura sat nyem ɗi ni pan ɗee ɗi mmo nee, 
\v 17 <<Am wát shang; mbiise ɗi mo se nwát shang!>> 
\v 18 Ɗangɓe ba mo man nne nyem mmumuut mo a mpee mɨni kas, kɨ mɨzep fɨra mo a ndɨghɨn kɨcir ɗiijurum mo. 