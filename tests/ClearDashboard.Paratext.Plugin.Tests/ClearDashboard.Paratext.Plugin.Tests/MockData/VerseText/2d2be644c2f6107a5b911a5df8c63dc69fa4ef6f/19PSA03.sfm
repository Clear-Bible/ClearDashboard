\id PSA

\c 3
\v 1 Yaawe, wan kɨ shaarlek mo ɗes! Gurum mo ɗes mo cɨghɨr ɗee a shaarlek fɨna mo. 
\v 2 Gurum mo ɗes, moo sat nwan nee, <<Ba Naan wurin mɓam wuri kas.>> 
\v 3 Amma, wagha Yaawe, a kawung fɨna ɗi aa fwang wan. Wagha le ɗiiɗes nkaa wan, kɨ a wagha ɗyeep káa fɨna zak. 
\v 4 Wan pet Yaawe, mpeeku wuri ɓam wan ɗi, ɓe wuri lap nwan ndɨghɨn jwak fɨri ɗiiɓang. 
\v 5 Wan gan nyil, ɓe sàam mang wan, kɨ wan mmii nkagham zak, mpeeɗi Yaawe wurii fwang wan. 
\v 6 Ba wan kɨɨr ɗuu gurum mo duɓu duɓu ɗi mo fes kwar wan, kɨ mo neer wan cɨghɨr kaat kas. 
\v 7 Yaawe, a yaghal! A ɓam wan wa Daa Naan fɨna! Yaawe a sɨram shaarlek fɨna mo nkɨpak furu. A roghop aghas mu nyem ɗiibish mo, A se koghorong nkaa mo jir zak. 
\v 8 Ɓàm nii put a pe Yaawe ɗi jì. Yaawe a le ɗiiret nkaa nyem fwagha mo jir. 